---
title: "Een uurtje verwijderd van de Lofoten"
date: 2025-06-11
draft: false

---

We hebben een hele dag gereden en onverwacht een veerboot genomen om onze tocht naar de Lofoten aan te vatten.
Een hele dag gedaan over 193km, moet je niet vragen hoe hier de wegcondities zijn.
Een akelige bergweg genomen, gelukkig was er een grote vrachtwagen die voor ons de baan ruimde.
Geheel onverwacht zei de gps op een bepaald moment: "Aan het einde van de weg naar links en neem dan de veerboot".
Dat hebben we dan maar gedaan.
Het grappige was dat wanneer we de overzet wilden betalen één van de verantwoordelijken zei dat ze ons niet had aangerekend want dat het te moeilijk is om buitenlanders te laten betalen voor de vaart.
Dat was fijn meegenomen.
![veerboot1](/images/2025-06-11-veerboot1.jpg)
![veerboot2](/images/2025-06-11-veerboot2.jpg)
![veerboot3](/images/2025-06-11-veerboot3.JPG)
![veerboot4](/images/2025-06-11-veerboot4.jpg)

In Harstad staat de meest noordelijkste christelijke middeleeuwse stenen kerk (1180) van Europa.
Helaas stond ze in de steigers ter renovatie en konden we ze niet bezoeken.
![Trondeneskerk1](/images/2025-06-11-Trondeneskerk1.JPG)
![Trondeneskerk2](/images/2025-06-11-Trondensekerk2.JPG)

Aperitief bij 8° Celsius.
![aperitiefbij8°](/images/2025-06-11-aperitiefbij8°.JPG)

En een dubbele regenboog.
![regenboog](/images/2025-06-11-regenboog.JPG)

We zitten nu in een gebied waar haast geen dorpjes zijn, laat staan een camping.
Er was er eentje maar door de vele wegenwerken hier was zijn camping mee in de werken opgenomen en dat zou geen rustige nacht of ochtend geweest zijn.
Bijna was het zo ver dat we gingen wildkamperen, maar gelukkig een kwartier verderop hebben we dan toch nog een camping gevonden.
Als het morgen niet regent zijn we van plan om ter plaatse een wandeling te doen.
Blijkbaar kan je naar twee bergtoppen wandelen, zo staat het toch aangegeven.

