---
title: "De Noordkaap"
date: 2025-06-07
draft: false

---

Nog even over gisteren, de foto onderaan is genomen om 22 uur in Leksalv.
Zie hoe hoog de zon nog staat. Al sinds we de poolcirkel zijn gepasseerd hebben we constant daglicht.
![zonLakselv](/images/2025-06-07-zonLakselv.JPG)
Zoals ik gisteren al vermoedde, waren we niet alleen op de Noordkaap.
De meeste van de campers hadden zich opgesteld om te overnachten.
Dat is blijkbaar gratis tot 10 juni.
![colonneNoordkaap](/images/2025-06-07-colonneNoordkaap.JPG)
De rit er naartoe was fenomenaal, wel 100 foto's hadden we kunnen nemen want elk zicht is een postkaart.
Helaas geven foto's zelden de belevenis mee.
We hadden echt geluk met het weer want dat is enorm veranderlijk.
Nu schijnt de zon en even later zie je niets meer van de mist.

Zicht vanop de Noordkaap.
<video controls width="100%" style="max-width: 720px; margin: 1rem auto; display: block;">
  <source src="/videos/2025-06-07-Noordkaap.mp4" type="video/mp4">
  Your browser does not support the video tag.
</video>
![zichtNoordkaap](/images/2025-06-07-zichtNoordkaap.JPG)
Hieronder het zicht in de zon.
![wereldbolindezon](/images/2025-06-07-wereldbolindezon.JPG)
Even later, dezelfde locatie in de mist.
![wereldbolindemist](/images/2025-06-07-wereldbolindemist.JPG)
We waren langs de klif aan het wandelen, maar ik begon me niet op mijn gemak te voelen. Gery had wel zijn gps tracker opgezet zodat we de weg zouden terugvinden want met die mist zag je op een gegeven moment niets meer. Gery wou toch op zijn minst 1 kilometer gewandeld hebben, dus nog 250 meter te gaan en dan zouden we terugkeren. En maar goed want plotseling hoorden we gekwetter en zagen we een koppeltje sneeuwgorzen die daar aan het foerageren waren. Minutenlang konden we dit gadeslaan. Voor Gery was het bezoek aan de Noordkaap geslaagd!
Op de foto onderaan zie je het mannetje mooi in beeld. 
![sneeuwgors](/images/2025-06-07-sneeuwgors.JPG)
Nog een mooie foto van een hellegat.
![hellegat](/images/2025-06-07-hellegat.JPG)
Onderweg hebben we nog veel kuddes rendieren met kleintjes gezien en sneeuwhoenders.
Er zat zelfs één sneeuwhoender op een vangrail, maar helaas geen foto kunnen nemen.

