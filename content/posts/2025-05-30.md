---
title: "Op de ferry naar Oslo"
date: 2025-05-30
draft: false

---

Na een probleemloos ritje van thuis naar Kiel, het noorden van Duitsland, konden we inschepen op de Color Magic
![ferry](/images/2025-05-30-ferry.JPG)
Daar stelde zich het eerste probleem, blijkbaar had het boekingskantoor onze reservering in maart geannuleerd. We konden dus niet meer mee, tenzij we het volledige bedrag + extra voor late boeking betaalden. Het boekingskantoor was niet bereikbaar dus maar het bedrag opgehoest om toch aan boord te kunnen. Lisette had nog nooit een ferry genomen, Gery één keer in zijn jonge tijd, maar dat was dan een 'te voet' ferry van Oostende naar Dover. Dit was wel indrukwekkend! Het is een roll-on roll-off schip en de eerste drie verdiepingen dienen voor allerhande rollend materieel dat gaat van vrachtwagens, containers, bussen, campers, caravans en auto's.
![inladenferry](/images/2025-05-30-inladenferry.jpg)
Het schip heeft in totaal 15 verdiepingen. De middelste zijn een groot restaurant, casino en één verdieping is een winkelstraat met kledingwinkel, drankwinkel en een pub. Je gelooft je ogen niet en als je de vloer niet licht voelde trillen zou je denken dat je in een echte shoppingmall rondloopt en niet op een schip. 
![verdiepingenferry](/images/2025-05-30-verdiepingenferry.JPG)
![shoppingferry](/images/2025-05-30-shoppingferry.JPG)
De gangen zijn enorm lang, onvoorstelbaar. 
![gangferry](/images/2025-05-30-gangferry.JPG)
Onze kajuit daarentegen erg luxueus, alles erop en eraan. 
![kajuitferry](/images/2025-05-30-kajuitferry.JPG)
Het toilet vond ik wel een enorm kleine afloop hebben, maar het werkte allemaal naar behoren. 
![wcferry](/images/2025-05-30-wcferry.jpg)
Gelukkig vaarden we niet over zee maar door het Kategat. Je kon zelfs in de kajuit op tv volgen waar je ergens zat op de kaart en er was ook een camera op de boeg zodat je live het varen kon volgen vanuit je bed.
![vaarroute](/images/2025-05-30-vaarroute.JPG)
Alleen de Hansa pils in de bar was niet te drinken volgens onze Gery.
![indebar](/images/2025-05-30-indebar.JPG)
![hansapils](/images/2025-05-30-hansapils.JPG)
Luchtje scheppen.
![buitenopdeferry](/images/2025-05-30-buitenopdeferry.JPG)
Aankomst Oslo.
![aankomstOslo](/images/2025-05-30-aankomstOslo.JPG)
Nu is het aan ons.

